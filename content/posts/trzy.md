---
title: "Trzy porcje Tatara dwie blachy Murzynka"
date: 2022-10-01T19:55:32Z
draft: false
---
Jeżeli jesteście ludźmi wyznającymi pogląd, że nasze wiadome przygody z ostatnich dwóch lat są dziełem czystego przypadku, to lepiej zmieńcie lekturę. Szkoda Waszego czasu. Przypadek to bowiem hulajnoga w rządowej loterii, a skoro nikt jeszcze się nią nie pochwalił…
![](https://cdn.pixabay.com/photo/2022/11/24/06/59/vampire-7613625_960_720.jpg)
Spisek mimowolnie obserwujecie, jak mniemam, od dwóch lat, tak na oko. Scenariusz obecnego performance spisany był dużo wcześniej. Libretto znamy prawie wszyscy w Europie, bo zawarte jest w księdze, której prawie nikt z nas nie przeczytał, czyli w hitowej Biblii. Bo kto z nas nie słyszał o proroctwie św. Jana i czterech jeźdźcach apokalipsy ? Zwłaszcza w kontekście fałszywej pandemii i następującej zaraz po niej dziwnej wojny na wschodzie ? Akt drugi tak jakby pomału się kończy, lecz zaraz mamy ciąg dalszy. Z lektury tej księgi nabożnej, a jak nie, to choćby z Wyborczej, dowiemy się, bez pudła, co będzie w następnym odcinku. W tej kwestii eksperci Jan i Adam, o dziwo, wyraźnie są zgodni. Opinie się pokrywają. Część trzecia spektaklu to „Głód”.
![](https://cdn.pixabay.com/photo/2019/05/22/14/51/skull-4221695_960_720.jpg)
Przy okazji wojny na wschodzie okazało się, iż nie dość, że może być drogo, ciemno i zimno, to jeszcze na koniec i głodno. Popatrzcie sami, wychodzi na to, że kraj tej wielkości, co Ukraina, żywi nie tylko swoich, całą Europę, kawał Azji, ale i większą część Czarnego Lądu. Wiadomym jest wszak od stuleci, że Afryka kartoflem się pasie, a Pigmejom się chałwą odbija. Rozumiemy zatem powagę przekazu : blokada portów to ludobójstwo. Nie znajdując w shitmediach niczego o kontrakcie stulecia niemieckich kolei DB na transport wszystkiego i w każdą stronę z Ukrainy, łykniemy też bez zapojki, że statki te przy okazji wywieźć miały świat w nawozy, pasze, węgiel, świnie, kurczaki, oleje, wódę a także uchodźców wojennych. O innych towarach nie wspomnę, a trzeba przy tym pamiętać, że z powierzchni ziemi zniknęły wagony towarowe, a tiry obsługują wyłącznie Caritas.
![](https://cdn.pixabay.com/photo/2019/06/06/09/55/horror-4255627_960_720.jpg)
I taka to para filców, kochani. Przetrwaliśmy ptasie grypy, szalone krowy i martwe dziki, to teraz znów mięso drożeje. Przez ruską blokadę małych portów.
![](https://cdn.pixabay.com/photo/2018/03/06/03/33/witch-3202467_960_720.jpg)
Nie wierzę, że kurczak z rożna podrożał 100 %, bo piał po ukraińsku. Że chrupki dla psów poszły w górę, bo USA ma problem z produkcją soi. Że fermom na świecie zabraknie paszy, bo na jej produkcję zabrakło nawozów. Wierzę jednak głęboko, że ch…e chcą nas wziąć głodem. I chyba wszystko wskazuje, że głównie stawiają na mięso.
![](https://cdn.pixabay.com/photo/2020/01/17/18/28/killer-4773702_960_720.jpg)
Jak dobrać się do parówek, kombinują od lat. A to, że Pepa jest miła, a to, że krowie wiatry topią lodowce, a to, że vege, a to, że Bustowski. Przetrwaliśmy te knowania, kłów nie spiłowaliśmy. „Jeszcze Polska nie zginęła, póki grillujemy!”. I co że przy molo w Sopocie ? Najważniejsze, że wyczuli. Że jak chcą zlikwidować fermy, muszą nam dać coś w zamian. Na patelnię i na ruszt. Na szaszłyki i do gara. Bo jak nie…to będzie dym !
![](https://cdn.pixabay.com/photo/2020/08/31/15/20/witch-5532660_960_720.jpg)
Jako pierwsi wyczuli ryzyko Japońcy. Liderzy w dziedzinie wszelkiego rodzaju dziwactw już przeszło dekadę temu zaserwowali nam hamburgery z…gówna. I nie jest to fejk. Profesor Mitsuyuki Ikeda nie jest postacią z marvelowskiego universum. Popatrzcie sami. Mac Srac – twój smak…
![](https://cdn.pixabay.com/photo/2019/02/21/11/43/night-4011159_960_720.jpg)
Pomysł dosyć ciekawy, ale chwilowo, jakby się nie przyjął. Opłacone fanki zyskał jedynie w Dubaju. Aktualnie, poprawnym politycznie debilom, co nie widzą nic prócz systemu, sprzedają nową ideę. Świeży cud nauki i biotechnologii – sztuczne mięso. Mięso z próbówki, czy jak je tam zwą, zastąpić ma nasze ulubione: na hormonach, ze zmienionych genetycznie ras i z dodatkiem przypraw Mendelejewa.
![](https://cdn.pixabay.com/photo/2016/03/06/17/16/man-1240779_960_720.jpg)
Pomysł trudno nazwać nowym. Gdyby nasi luminarze nauki zwanej historią mieli jaja, by zweryfikować genezę fali strajków sierpnia 80, szybko okazałoby się, że idea narodziła się w… stołówce tomaszowskiej filii zakładów lotniczych „Świdnik”. Wkurw robotniczej braci wywołała tam transformacja schaboszczaka w podejrzanego jakościowo mielonego. Niestety, dziś pamiętna scena z „Psów” nie wystarczy do ubiegania się o patent i certyfikat produktu regionalnego, szczególnie, że do gry wszedł niejaki Bill G. i koncern Nestle, a ubeki, akurat w propagandowej materii, zbyt wylewni nigdy nie byli.
![](https://cdn.pixabay.com/photo/2017/07/19/01/57/fantasy-2517673_960_720.jpg)
Tak oto, moi drodzy, my mamy nieprzetworzone g…., czyli legendę o elektryku i płocie, a globaliści skradziona technologię produkcji mięsa bezmięsnego. W efekcie znane dobrze wszystkim kotlety sojowe na usługach gigantów utorowały drogę dla wielu innych produktów obecnych na rynku. W oparciu o białka roślinne pozyskane z upraw GMO, już od ładnych kilku lat trwa także w Europie produkcja i dystrybucja sponsorowana hojną ręką lidera ludobójców XXI wieku.
![](https://cdn.pixabay.com/photo/2020/01/19/20/10/fantasy-4778896_960_720.jpg)
Przyczółkiem „hodowli” mięska new age jest mekka marihuany i eutanazji, czyli dawna Holandia, obecnie Niderlandy. Tam też prężnie rozwija się, poza Australią i Izraelem praca badawcza nad obniżeniem kosztów uzyskania tradycyjnego mięsa, tyle, że „z probówki”. 250 tysięcy euro za hamburgera, bo tyle przejadł na pierwszym publicznym pokazie pionier w tej dziedzinie holender Marc Post, nie rokowało najlepiej dla planów animalsów w temacie oswobodzenia świnki i krówki. Podobno, jak twierdzą nasi krajowi specjaliści, zrównanie cen jest kwestią kilku najbliższych lat. Nikt jednak nie pyta, czy powstająca dopiero gałąź przemysłu będzie w stanie zagwarantować odpowiednia podaż. Dajmy na to siedem miliardów hamburgerów dziennie ?
![](https://cdn.pixabay.com/photo/2019/08/26/09/49/sailor-4431281_960_720.jpg)
Nawet zakładając, że depopulacja firmowana przez sponsora biotechnologii żywieniowej będzie wyliczana na podstawie jego możliwości produkcyjnych, założyć należy potężne początkowe nakłady na całą laboratoryjną infrastrukturę. A także na załatanie dziury związanej z ograniczeniem tradycyjnej ubocznej produkcji nabiału z mleka lub innych nieistotnych odpadów, jak choćby naturalne skóry. Ciężko mi zatem uwierzyć, iż nawet bogaci psychopaci zdecydują się na wielomiliardowe ryzykowne inwestycje w syntetyczna wołowinę, bo też i szanse na zejście poniżej kosztów pastwiska są raczej nikłe. Z czego zatem wynika oficjalnie niczym nie zmącony optymizm naukowców i ich sponsorów ? Czy mają jakąś opcję awaryjną ? Myślę, że tak, tyle, że nie chcą prowokować kłopotliwych pytań i w odróżnieniu od nieświętej pamięci Jerzego Urbana nie epatują bezczelnie stwierdzeniem „Lud się jakoś wyżywi”. My, z naszej ludzkiej perspektywy, nie widzimy może alternatywy. Wielcy tego świata, i owszem. Dobrodzieje widzą nas. W naszej własnej mięsnej masie…
![](https://cdn.pixabay.com/photo/2017/10/25/20/30/khon-2889149_960_720.jpg)
Bydło zwane szumnie ludźmi jest jedynym hodowlanym gatunkiem, który sam stara się zadbać o swoje wyżywienie, schronienie, bardzo chętnie lubi tyć i się rozmnażać. Mało tego : im gorsze ma warunki, tym więcej potomstwa wydaje na świat. Globalni farmerzy sprawujący nad nim pieczę mogliby zapewnić utrzymanie stada poprzez dyskretną likwidację jego części na rzecz utrzymania reszty. Bo skoro kura, czy świnia pożera w granulatach swoich pobratymców, a Kowalski dla jajogłowych różni się od Peggy zaledwie 1% DNA… Wiele przesłanek wskazuje na to, że taka opcja jest właśnie realizowana. Gdyby komuś przyszło do głowy popukać się po tych słowach w czoło, to proponuję najpierw poskrobać się za uchem i pokojarzyć znane powszechnie fakty.
![](https://cdn.pixabay.com/photo/2015/07/01/17/11/masks-827730_960_720.jpg)
Konsumpcja bliźniego swego znana jest od zarania dziejów ludzkości. Łowy na mamuty nie zawsze musiały się udać. Wstępnie rozdeptany myśliwy mógł też, od biedy, zaspokoić głód jaskiniowych ziomali. A korzyści z takiej uczty płynęły rozliczne. Ktoś spożywając łydkę stawał się lepszym biegaczem, drugi po pieczonej rączce celniej rzucał dzidą, inny jeszcze chrupiąc paluszki…czekał na kuriera z upragnionym smartfonem, ok ? Odpowiednia promocja bez problemu załatwiała sprawę początkowych obiekcji. Konflikty plemienne też pozwalały na biesiadowanie i profity. Wystarczyło skonsumować waleczne serce wojownika, spróbować móżdżku łebskiego wodza lub skosztować oczek pływających w zupie. Dieta ta zyskiwała dużą popularność szczególnie tam, gdzie pojawiały się problemy z pozyskaniem dziczyzny, hodowla była mocno utrudniona, lub też istniał korzystny przelicznik wymiany trzody na nową żonę.
![](https://cdn.pixabay.com/photo/2016/08/22/12/11/industrial-1611807_960_720.jpg)
W czasach późniejszych, już nieco bardziej cywilizowanych, ten stary obyczaj kulinarny zarzucono z przyczyn praktycznych. Małpoludy zyskały nieco więcej sprawności przydatnych swym elitom, zatem samoredukcja siły roboczej nie była mile widziana. Czy jednak zapomniano o tym ?

Przekazy historyczne jasno dowodzą, że nie. Ekstrawaganckie potrawy na stołach władców pojawiają się w mitologii i przekazach biblijnych, ale też w jak najbardziej wiarygodnych relacjach kronikarzy. Kontekst bywał różny: okrutny żart, poniżenie współbiesiadników czy publiczna, wyrafinowana zemsta. Poddani, oczywiście, nie znali słowa kontekst, jednak w przypadku klęsk żywiołowych, epidemii, przetaczających się wojsk lub czasem kilkuletnich oblężeń miast bez większych problemów wracali do starych przepisów.


W miarę możliwości dbano jednak, by temat pozostawał tabu. Winni niedoborów ludnościowych musieli być zdefiniowani i ukarani. A tych nigdy nie zabrakło. Wawelskie smoki, wilkołaki, wampiry, Baby Jagi lub choćby koszerni piekarze dostarczali wystarczającego alibi właścicielom mięsnych jatek, którzy tylko w wyjątkowych przypadkach trafiali w ręce kata. Czasami zaś obeszło się bez jakiegokolwiek stresu, gdy cel uświęcał środki, a potrzeby ciała przerosły wzniosłego ducha. Historię z samowyżywieniem się polskiego garnizonu na Kremlu znamy raczej wszyscy. Odwrotna sytuacja przydarzyło się zaś wcześniej, w czasie pierwszej krucjaty, kiedy to pobożni rycerze, na skutek błędów w logistyce zaczęli z głodu, pod murami Jerozolimy, urządzać polowania na liczne tam tzw. „niewierne psy”. Jak łatwo więc zauważyć, odczłowieczenie mięsa zdaje się mieć również niebagatelne znaczenie.


Wieki nowożytne tylko z pozoru oddaliły widmo kanibalizmu. Proceder zarezerwowano dla krain tradycyjnie „dzikich”, tudzież dla sytuacji wyjątkowych i ekstremalnych. Opowieści o rozbitkach na tratwie lub bezludnej wyspie, zdekompletowanych ekipach polarników, czy gangsterach przerobionych na wędliny funkcjonowały w świadomości bardziej jako opowieści z dreszczykiem, niźli przykłady do napiętnowania. Sytuacje o charakterze masowym, gdy ofiary i oprawcy szli w tysiące, w miarę możliwości przemilczano. Tak było, przez długie lata, w przypadku oficjalnej narracji o Głodomorze na Ukrainie, ale nie tylko. W cieniu tej wielkiej tragedii pozostawał identyczny proceder w obleganym przez Niemców Leningradzie, gdzie w szczytowym okresie głodu ujawniano po kilkaset przypadków kanibalizmu dziennie. Podobnie zresztą, choć na mniejszą skalę, działo się w stalingradzkim kotle zgotowanym przez sowietów żołnierzom armii von Paulusa. Dopiero co wolni przedstawiciele cywilizowanego świata, wysłani na resocjalizację, przełykali ludzkie mięso w warunkach gułagów i obozów koncentracyjnych, a zdesperowani, wygłodniali ludzie zgłaszali się sami, do znanych wszystkim miejsc, na ostatni w swoim życiu posiłek, godząc się przy tym w pełni świadomie na zostanie następnym.


Po kilkudziesięciu latach od ostatnich wstydliwych dla ludzkości wydarzeń, z jakiegoś powodu doszliśmy do przekonania, że ludożercy, jako tacy, wyginęli bezpowrotnie. Przynajmniej w obecnej dobie. Obrobienie śmietnika w „Stonce” skutkuje natychmiastowym mandatem lub tłuczeniem się po sądach, ale żaden aktualny kodeks karny nie przewiduje kar za konsumpcję ludzkiego mięsa. Stwierdzenie typu: „pożerał ją wzrokiem” na nikim już nie wywołuje niemiłych dreszczy. Ufni w lepszy świat i inne czasy, zapomnieliśmy o procederze tak sprawnie, że uważamy go za domenę ograniczonej, marginalnej liczby dewiantów lub wytwór chorej wyobraźni scenarzystów i pisarzy. Czy nadal sądzicie, że słusznie ?


Jeśli nadal uważacie, że nie, proponuję rozejrzeć się dookoła. Drobnymi kroczkami zmierzamy do ery kulinarnego humanizmu. Prawdziwie ludzkiej kuchni. Na drodze do ziszczenia się chorej idei zalega jednak z dawien dawna ugruntowana obawa przed złamaniem”tabu”. Dlatego też granica przyzwolenia społecznego przesuwana jest stopniowo i bardzo pomału. Dowiedzieliśmy się na przykład z serialu „Czysta krew”, że oprócz złych, konserwatywnych wampirów, istnieją także te „dobre”, sączące syntetyczną krew z woreczka. Dziwnym trafem, niedługo potem wybuchła afera z adrenochromem, a sieć obiegły zdjęcia zarekwirowanego na amerykańskim lotnisku zbiornika z tym ulubionym narkotykiem bogatych celebrytów. Rzekomo pozyskanym w chińskim laboratorium. Wymówka jest, można zatem szprycować się młodością bez żadnych wyrzutów sumienia. Od czasów Elżbiety Batory technologia poszła do przodu.


Krew, czyli część naszego ciała już dawno została „odczłowieczona” i stała się przedmiotem obrotu rynkowego. Nie chodzi jednak tylko o branżę medyczną. Ekscentryczni miłośnicy kotleta przyszłości raczej nie zadają sobie trudu, by sprawdzić, co jest pożywką dla rosnącego w sterylnej pracowni steka. A jest nim teoretycznie przeterminowany walor, która można na te potrzeby zakupić od legalnych Banków Krwi w cenie do 70 euro za litr. Tyle dowiemy się oficjalnie. Co zaś wiadomo poza płatną wierszówką ? Ano tyle, że gdyby rodzący się biznes Gatesa i kumpli miał się opierać tylko na odrzutach z celowych zasobów medycznych, to lepiej sprzedawać piach Egiptowi. Pamiętamy jednak masowe wycieczki bezdomnych, alkoholików i narkomanów do naszego zachodniego sąsiada celem podzielenia się życiodajnym płynem za marnych parę złotych ? Bez poprzedzających ten akt szczegółowych badań i wywiadów lekarskich. Nie sądzicie chyba, że w Niemczech ktokolwiek zaryzykowałby podanie takiego towaru swoim pacjentom ? Szczerze w to wątpię, ale na sto procent nie wiem. Dla pewności zapytajcie lepiej Dżeka C. z Gorlitz. Znajomi twierdzą, że kiedyś przyglądał się tej sprawie…


Możliwe, że kolega redaktor potwierdzi te medialne niedopowiedzenia, bo rzecz warta jest uwagi. Tym bardziej, że niedomówienia w mediach, to zaledwie jedno, a zmowa milczenia i manipulacje, to drugie…Dokładnie bowiem z takim rozgrywaniem społeczeństwa mamy do czynienia w obszarze, który interesuje nas najbardziej : handlu ludziną.Nie jest żadną tajemnicą, że w kodowanym internecie funkcjonują całe sklepy dla ludożerców o których doskonale wiedzą organa ścigania. Nigdy jednak w oficjalnym obiegu nie napotkałem na żadne artykuły na ten temat. Podobna „naiwność” dziennikarska ma miejsce w przypadku pojawiających się newsów o porwaniach ludzi odnajdywanych później bez życia, lub w opłakanym, mocno niekompletnym stanie. Oficjalna narracja podsuwa nam gotowy wniosek, że pechowcy padli ofiarą „łowców narządów”. Pierwsze, co przychodzi nam do głowy, to skojarzenie z transplantacją. I podobnie, jak w przypadku krwi ma to sens, o ile dawca objęty był pełną dokumentacją medyczną.


Czy przypadki uprowadzeń ludzi z niższych warstw społecznych mogą mieć związek z popytem generowanym przez rzeźników z darknetu ? Powiedzmy to wyraźnie: oczywiście. W takim razie, czy brak ścisłego nadzoru nad odpadami szpitalnymi w postaci amputowanych kończyn, np.po wypadkach, też czegoś wam nie sugeruje ? Pamiętacie zapewne plotkę o „golonce” czy też „mielonce” z Azowstalu ? Ile prawdy było w tej opowieści, nie wiemy. Pewne jest natomiast, że ofiarowanie współtowarzyszom do spożycia usuniętej z przyczyn medycznych części ciała nie naruszałoby nawet paragrafu o bezczeszczeniu zwłok. Zwłaszcza gdyby pacjent przeżył zabieg. Ukraińskie dementi może mieć zatem dwojaki sens: albo nic takiego się nie zdarzyło, albo zadziałała nadal obecna zmowa milczenia, tym silniejsza, gdy uwzględnimy nieodległe czasowo doświadczenia Głodomoru. Ze względu na szczególne okoliczności domniemany incydent nie świadczy o renesansie kanibalizmu. Stanowi jednak dobry punkt odniesienia do innych przypadków.


Rok 2011. Gdzie ? No, właśnie…Holandia. Dwaj młodzi prezenterzy telewizyjni prowadzący w duecie program „Króliki doświadczalne” postanawiają poddać się zabiegowi usunięcia fragmentów swych mięśni, by wymienić się nimi na talerzach. Widzowie mają dostępny materiał z rzekomego pobrania tkanek i show biesiadny w studio na żywo. Oglądalność bije rekordy, po czym nadciąga medialna burza i dyskusja o aspektach moralno-prawnych tego widowiska. Opinia publiczna jest podzielona. Sprawa opiera się o holenderski parlament i finalnie obaj panowie oświadczają, że była to tylko mistyfikacja i tak naprawdę na wizji jedli mięso małpy.


Rok 2016. Dziennikarz BBC Greg Foot najwyraźniej zawiedziony postawą kolegów po fachu postanawia sprawdzić jak smakuje własne udko. On również prowadzi w tv podobny format. Pozwala usunąć sobie fragment mięśnia i oddaje go do analizy. Niestety, z uwagi na obowiązujący w UK prawny zakaz spożywania ludzkich tkanek może jedynie powąchać fragment siebie. Po programie nie ma dementi. To była w pełni wiarygodna ludzina.


Rok 2018. Łotwa, Ryga, galeria sztuki przy Muzeum LV. Miejscowy performer angażuje dwoje ochotników i dokonuje pełnej kompilacji wyczynów swoich poprzedników. Różnica jest tylko taka, że na patelni lądują dwa kawałki skóry wyciętej z pleców, a degustacja smakołyków odbywa się na stojąco w obecności uczestników wydarzenia. Transmisja odbywa się na YT. Policja wszczyna dochodzenie, po czym … zamyka dochodzenie. Wszystko było dobrowolne i nikt nie poniósł uszczerbku na zdrowiu. Poza tym, ilu ludzi obgryza sobie skórki lub nawet paznokcie ?


Rok 2022. Znany amerykański aktor Armie Hammer trafia na nagłówki gazet bynajmniej nie z powodu kolejnej roli, a dzięki niedyskrecji byłej kochanki. Z ujawnionych sms-ów wynika jasno, że jest miłośnikiem grillowanych żeberek z recyklu. Propozycja wrzucenia na ruszt usuniętych w klinice chirurgii plastycznej nadmiarowych żeber nie spotyka się z aprobatą wybranki gwiazdora. Tym razem,choć do niczego nie doszło, kara jest dotkliwa. Idol traci role, rodzinę i reputację. I jest to chyba pierwszy znany przypadek, gdy sprawa nie rozeszła się po kościach, a cała światowa bulwarówka żerowała na niedoszłym kanibalu.


Równolegle do pojeńczych, indywidualnych „ wyskoków” napotykamy się na wzmianki o próbach skomercjalizowania nowej kuchennej mody. Potwierdzony oficjalnie przypadek z Nigerii serwowania gościom nietypowych potraw w lokalnej popularnej restauracji, dał impuls cudzoziemskim plagiatorom. Dzięki kontrowersyjnej, na szczęście tylko reklamie, światowy rozgłos zyskała knajpa w Japonii. Pomysł na promocję nowej części gry wykorzystali także Angole otwierając prawdziwe stoisko mięsne ze spreparowanymi ludzkimi szczątkami.



Okazało się przy tym, że jakkolwiek indywidualny kanibalizm nam spowszedniał, to nadal jeszcze mamy alergię na przekształcenie w biznes tego dietetycznego trendu. Sprawdzono to chociażby w Polsce wydając do użytku kameralnego pierwszą na świecie tego rodzaju książkę kucharską.


Powyższe przykłady zaczerpnięte z okresu ostatnich 10 lat pokazują wyraźnie, jak coraz śmielej poczynają sobie wybrane osoby publiczne funkcjonujące w oficjalnym obiegu. Z roku na rok jesteśmy oswajani i sondowani zarazem. Bez względu na formę przekazu nasze reakcje są zapewne skrzętnie analizowane. I być może za jakiś czas „dojrzejemy” do tego, by w poszukiwaniu resztek człowieczeństwa w sobie świadomie i legalnie przełknąć bliźniego swego. Zgodnie z lansowanym przez obrońców zwierząt hasłem „Jesteś tym, co jesz”. Może nawet będziemy się szczycić jednostkowym udziałem w likwidacji czarnego rynku, przeludnienia albo ocieplenia klimatu ? Odetchniemy z ulgą dając ogłoszenie na swoim profilu :”sprzedam teściową, w całości lub na części”? Albo skoczymy do najbliższej apteki po tabletki z afrykańskiego albinosa ?


Wystarczy, że odpowiednie czynniki zapewnią nas o zgodności z prawem ludzkim i boskim. Tak, dobrze słyszycie…Kościół Katolicki już od wieków daje wam to do zrozumienia na ołtarzach i w eucharystii. Rzec można nawet, że jako wspólnota od dawna wyprzedzamy nadchodzące czasy. Nie zdziwiło was nigdy, dlaczego po przednówku, na Wielkanoc, Grobu Pańskiego pilnują strażacy ? A „Panie, dobry jak chleb” znacie, Bogożercy ? O tak, oczywiście, to taka symbolika, nic dosłownego, zwykłe widowisko…Też temat zlewałem, do czasu, ale teraz sam nie wiem, co o tym myśleć. Bo przypomniał mi się pewien cud uznany przez Watykan i potwierdzany przez, było nie było, naukowców z Białegostoku.


To w końcu, jak jest, moje głodomorki ? Spiseczek jest, czy go nie ma ? Oni wszyscy tak na serio, czy tylko sobie żarty robią z maluczkich ? Nie wiecie ? W takim razie mam propozycję: w najbliższą niedzielę obczajcie sami w realu, jak szybko podczas rozdawania komunii wasz proboszcz cofa paluszki…


Baron von Filz
